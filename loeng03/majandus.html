<h1>Majandus uudised:
    <br>
</h1>
<div class="uudise-sisu">
   <p>19.-20. jaanuaril 2022 toimub ringmajanduse konverents "Ringiga edasi" (ringigaedasi.ee), millest saab seekord osa võtta veebiülekande kaudu.

    Esinejad tuuakse vaatajateni otse Narvast, Vaba Lava teatrikeskusest. Konverentsi kannavad üle Delfi Roheportaal ja Ärileht.
    
    Ringmajanduse ärimudelile üleminek hõlmab tervet ärikeskkonda - see puudutab erinevaid osapooli ning eeldab läbimõeldud protsesside disainimist ja juhtimist. Ringmajanduse põhimõtete kohaldamine tootmisprotsessides võib tunduda pikem tee, ent selleks, et minna edasi, on vaja astuda julgeid samme.
    
    Keskkonnaministeeriumi korraldatud ringmajanduse konverentsil julgustatakse ettevõtjaid sellele teekonnale asuma ning aidatakse näha ringmajanduses võimalust oma äri arendamiseks.
    
    Konverentsil toovad inspireerivaid näiteid ja jagavad oma kogemusi ettevõtjad, kes on juba investeerinud ressursitõhususse ja selgitavad kuidas see on nende ärile kasuks tulnud. Oma lugusid jagavad Eesti ettevõtted nagu Thermory, CoModule, Kiviluks jt.
    
    Niisamuti tutvustavad valdkonna tippeksperdid ringmajanduspoliitika suundasid, asjakohaseid praktikaid ja innovaatilisi protsesse. Sh kõneleb üritusel Norra ettevõtteid ja valitsust nõustava konsultatsioonifirma Circular Norway esindaja ning Soome keskkonnaministeeriumi kantsler kirjeldab, milline on põhjanaabrite teekaart ringmajanduseni.
    
    Konverents on eesti keeles, väliskülaliste ettekanded inglise keeles. Konverentsist saab osa võtta ka eesti-, vene- ja viipekeelse sünkroontõlkega.
    
    Keelevalikuks tuleb siseneda konverentsi veebikeskkonda aadressil worksup.com ja sisestada konverentsi märksõna #ringigaedasi. Worksupi kaudu saab tutvuda ka expoalaga ja esitada esinejatele küsimusi.</p>
</div>